<!--
title: Kodeks Norymberski
description: Zasady przeprowadzania eksperymentów i procedur medycznych na ludziach
published: true
date: 2022-01-31T12:39:02.216Z
tags: prawo, eksperyment, dobrowolność, kodeks, norymberski, procedury, medyczne, zasady, etyka, etyczne, warunki, udział, korzyści
editor: ckeditor
dateCreated: 2022-01-31T12:39:02.216Z
-->

<p>1. Dobrowolna zgoda uczestnika eksperymentu jest absolutnie niezbędna.</p>
<p>2. Eksperyment powinien przynosić korzyści dla dobra społeczeństwa, niemożliwe do osiągnięcia za pomocą innych metod lub środków.</p>
<p>3. Eksperyment powinien być tak zaprojektowany i oparty na wynikach eksperymentów na zwierzętach oraz znajomości historii choroby lub innego badanego problemu, aby przewidywane wyniki uzasadniały przeprowadzenie eksperymentu.</p>
<p>4. Eksperyment należy przeprowadzić w taki sposób, aby uniknąć wszelkiego zbędnego cierpienia czy obrażeń fizycznych i psychicznych.</p>
<p>5. Nie należy przeprowadzać eksperymentu, jeżeli istnieje <i>a priori</i> powód, by sądzić, że grozi śmierć lub uszkodzenie ciała; z wyjątkiem takich eksperymentów, w których lekarz eksperymentator przeprowadza go również na sobie.</p>
<p>6. Stopień ryzyka, jakie należy podjąć, nigdy nie powinien przekraczać znaczenia korzyści eksperymentu dla ludzkości.</p>
<p>7. Należy poczynić odpowiednie przygotowania i zapewnić odpowiednie udogodnienia w celu ochrony uczestnika przed nawet odległymi możliwościami obrażeń, niepełnosprawności lub śmierci.</p>
<p>8. Eksperyment powinien być przeprowadzany wyłącznie przez osoby posiadające kwalifikacje naukowe. Wymagany jest najwyższy poziom umiejętności i staranności na wszystkich etapach eksperymentu.</p>
<p>9. W trakcie eksperymentu uczestnik powinien mieć możliwość zakończenia eksperymentu, jeśli osiągnął stan fizyczny lub psychiczny, w którym kontynuacja eksperymentu wydaje mu się niemożliwa.</p>
<p>10. W trakcie eksperymentu prowadzący go naukowiec musi być przygotowany do zakończenia na dowolnym etapie, jeśli w oparciu o swe kwalifikacje ma powody przypuszczać, że kontynuacja eksperymentu może grozić okaleczeniem, niepełnosprawnością lub śmiercią uczestnika.</p>
